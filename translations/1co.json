{
    "chapter13": {
        "v1": "Ha embereknek, sőt angyaloknak nyelvén szólnék is, de szeretet nincsen bennem, olyanná váltam, mint a visszhangzó gongütés vagy a megzendülő cintányér.",
        "v2": "És ha van is próféciám, s ha átlátok minden titkot és minden tudást, és ha olyan teljes hitem van is, hogy hegyeket mozdíthatok el, de szeretet nincsen bennem, senki vagyok.",
        "v3": "És ha szétosztom is teljes vagyonomat, és a testemet tűz martalékául szánom is, de szeretet nincsen bennem, semmit sem nyerek vele.",
        "v4": "A szeretet türelmes, jóságos a szeretet, nem irigy, nem kérkedik, nem fuvalkodik fel,",
        "v5": "nem viselkedik illetlenül, nem keresi a maga javát, nem lobban haragra, nem tartja számon a rosszat,",
        "v6": "nem örül az igazságtalanságnak, de együtt örül az igazsággal;",
        "v7": "mindent elvisel, mindig bizakodik, mindent remél, mindent eltűr.",
        "v8": "A szeretet soha nem merül ki – de legyen szó akár prófétálásról, eltörlik majd, akár nyelveken szólásról, meg fog szűnni, akár tudásról, semmivé lesz.",
        "v9": "Mert csak töredékesen jutunk ismeretre, s amit prófétálunk, csak részleges –",
        "v10": "de amikor eljön a tökéletes, megszűnik a töredékes.",
        "v11": "Amikor kiskorú voltam, úgy beszéltem, mint egy kiskorú, úgy gondolkodtam, mint egy kiskorú, úgy vélekedtem, mint egy kiskorú; amikor azonban férfivá lettem, felhagytam a kiskorúság dolgaival.",
        "v12": "Most ugyanis „rejtvényeket” látunk „tükörben”, akkor pedig majd „szemtől szembe” látunk; most töredékes az ismeretem, akkor pedig majd úgy jutok teljes ismeretre, ahogyan én is ismertté lettem.",
        "v13": "Most pedig megmarad a hit, a remény, a szeretet, ez a három – de ezek közül a legnagyobb a szeretet."
    }
}